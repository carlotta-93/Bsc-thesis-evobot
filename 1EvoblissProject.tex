
\chapter{Introduzione}
\vspace{0.5cm}

\label{cha:intro}
\epigraph{“Why is it less acceptable to seek how to make a cell than how to make a molecule?"}{--- \textup{Stéphane Leduc}}

"Come è iniziata la vita?": la domanda più interessante che l'umanità si sia mai posta. 
Nel 1911 Stéphane Leduc, biologo francese, scrisse: "[...] la sintesi della vita deve avvenire nella produzione di forme intermedie tra il mondo organico ed il mondo inorganico, forme che possiedono soltanto alcuni rudimentali attributi di vita, alle quali altri attributi verranno aggiunti nel corso dello sviluppo dall'azione dell'ambiente circostante». 
Questa unione di elementi provenienti dal mondo vivente e dal mondo "non vivente" ci permettere di iniziare la costruzione di strutture semplici per poi svilupparle in forme sempre più simili ad "esseri viventi". 

\section{La Biologia Sintetica}
\label{sec:artificial}
Nel 1912 appare per la prima volta il termine "biologia sintetica" coniato dal biologo francese Stéphane Leduc (1853-1939) nel libro "La Biologie Syntetique". Egli affermò: «Quando avremo modo di conoscere il meccanismo fisico della produzione di un oggetto o di un fenomeno,[...] diventa possibile[...] riprodurre l'oggetto o il fenomeno, in quel momento la scienza è diventata sintetica. La biologia è una scienza come le altre, [...] deve essere in successione: descrittiva, analitica e sintetica»
\\Il termine viene successivamente ripreso nel 1974 dal genetista polacco Wacław Szybalski: «Discutiamo ora del seguente problema, ovvero cosa avverrà dopo? Fino ad ora abbiamo lavorato sulla fase descrittiva della biologia molecolare. Ma la vera sfida partirà quando entreremo nella fase della sintesi biologica[...]. Io non credo che esauriremo idee nuove ed eccitanti[...] nella biologia sintetica.» \cite{waclaw} 
\\Al fine di "sintetizzare" un essere vivente, le caratteristiche da ricercare sono:
\begin{itemize}
\item un corpo: per distingue il soggetto dall'ambiente circostante
\item un metabolismo: processo per il quale il soggetto prende risorse dall'ambiente e le trasforma in sostanze di mantenimento
\item informazione ereditabile: contenuta nel genoma ed in grado di essere passata alle generazioni successive
\end{itemize}
L'unione dei primi due punti ci porta ad avere un organismo in grado di muoversi e replicarsi, se in seguito aggiungessimo la capacità di passare l'informazione genomica avremmo così realizzato un soggetto evolutivo.
La Biologia Sintetica prevede due approcci diversi, nel primo caso si cerca di ricreare una nuova funzione e applicazione riprogrammando organismi già esistenti. Il secondo approccio prevede la sintesi da zero di forme di vita artificiale con alcune funzionalità degli esseri viventi aggiungendo singoli componenti al sistema. Il progetto si è focalizzato su questo approccio. Varie sostanze chimiche vengono utilizzate e riorganizzate in strutture e reti che si comportano come sistemi viventi. I sistemi vengono alimentati con opportuni nutrienti e viene osservato il loro comportamento, nello specifico movimento e divisione.   

\section{Il progetto EVOBLISS}
\label{sec:context}
Il progetto EVOBLISS  è un progetto di ricerca europeo finanziato dalla Commissione Europea FET (Future and Emerging Technologies). A questo progetto partecipano cinque laboratori di università europee:
\begin{itemize}
\item IT University of Copenhagen (ITU) – Denmark
\item University of West of England (UWE) – Bristol, Great Britain
\item Karlsruhe Institute of Technology (KIT) – Germany
\item University of Glasgow (UGL) – Great Britain
\item Università degli Studi di Trento – Italy
\end{itemize}
Il progetto mira a sviluppare un tipo di evoluzione tecnologica artificiale e ad usarla per la progettazione di ecosistemi funzionali che comprendono tre forme di \emph{living technology}: vita artificiale chimica, microrganismi viventi, reti di reazioni chimiche complesse usate nel miglioramento di terapie e nella purificazione di acque di scarico per la generazione di energia.
Il progetto EVOBLISS combina gli approcci scientifici della robotica, dell'intelligenza artificiale, della chimica e della microbiologia e punta a sfruttare al meglio le avanguardie di queste discipline. Lo scopo finale è quello di produrre una piattaforma robotica, espandibile, facilmente utilizzabile e personalizzabile per l'evoluzione artificiale di nuovi materiali e per l'ottimizzazione delle performance di sistemi psicochimici e microbici e dei loro ambienti. 
Questa piattaforma robotica assume sembianze simili a quelle di una stampante 3D. Il prodotto finale su cui si è lavorato è EvoBot, un robot in grado di gestire liquidi e di fornire riscontri in tempo reale. 

\subsection{EVOBLISS a Trento}
\label{sec:trento}
Il laboratorio di Biologia Artificiale del CIBIO - Centre for Integrative Biology dell'Università di Trento è parte integrante del progetto EVOBLISS.
Qui ci si occupa di sviluppare diversi tipi di cellule artificiali basandosi sulle interfacce di doppi strati di lipidi e su emulsioni \emph{droplet-based}. Si prendono in analisi caratteristiche simili a quelle degli esseri viventi incluse: l'auto-movimento, l'auto-divisione, la trasformazione biochimica e le dinamiche di gruppo.
\\La piattaforma è stata qui adattata alla necessità di monitorare il movimento delle \emph{droplets} dal momento in cui queste escono da un sistema di equilibrio, studiando l'ottimizzazione dei parametri che definiscono l'ambiente in cui queste si muovono. Lo scopo ultimo è quello di incrementare la conoscenza delle \emph{living technologies} e di ideare e sfruttare al meglio sistemi bio-ibridi innovativi.
Ulteriori sviluppi hanno visto l'implementazione di programmi per il riconoscimento di droplets multiple. 
 















